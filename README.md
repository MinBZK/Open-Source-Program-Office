# Aanleiding
In opdracht van het ministerie van BZK heeft organisatieadviesbureau Berenschot in 2022 een onderzoek naar open source bij het ministerie uitgevoerd. Dit onderzoek is volgens de open source gedachte tot stand gekomen. In oktober 2022 is door Berenschot het rapport ['Opensourcewerken, de vrijblijvendheid voorbij'](https://www.rijksoverheid.nl/documenten/rapporten/2022/09/13/opensourcewerken-de-vrijblijvendheid-voorbij) opgeleverd.  Het rapport is de open source strategie voor het ministerie van BZK en bestaat uit een afwegingskader en een implementatieplan.

# Implementatieplan

In het rapport worden meerdere aanbevelingen gedaan voor hoe het ministerie van BZK met de principes van open source aan de slag kan gaan. De drie belangrijkste aanbevelingen zijn: 

1. Het instellen van een Open Source Program Office (OSPO)
2. Opstellen en uitdragen van een aansprekend verhaal
3. Inbedden in de bestaande structuren

# Open Source Program Office
Het eindelijke doel van de open source strategie is dat opensourcewerken een onderdeel wordt van de reguliere werkwijze bij het gebruik en de ontwikkeling van software-oplossingen. Een programmatische aanpak is het meest passend. Als we kijken naar goede voorbeelden uit het buitenland dan zien we dat een OSPO kan helpen om de belangrijkste obstakels weg te nemen.  Een OSPO kan er op bestuurlijk niveau voor zorgen dat de juiste middelen aanwezig zijn maar moet ook vooral praktische hulp bieden, praktische vragen beantwoorden en helpen om bestaande en nieuwe applicaties open te maken.

Deze repo bevat alle [inrichtingstaken](https://github.com/MinBZK/Open-Source-Program-Office/issues) op de github-organisatie MinBZK voor het Open Source Program Office (OSPO).